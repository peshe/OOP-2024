# Наследяване

# Меню :open_file_folder:

:fork_and_knife: \**На студентски стол*\* (преди нововъдението със стикерите...) - 2 порции от боба с наденица за тук и 2 порции от рулото "Стефани" за вкъщи, моля

:pen: \**По време на лекция по ДАА*\* - Внимамаш ли? Кажи ми, че не го слушаш... Колко време остава? Не мога повече, гладна съм... Писна ми... Какво ще ядем? Айде после до Шопската баница... Не, айде до Билата... И кафе трябва да си взема, умирам...

:lobster: \**В някой буржоазен ресторант*\* (доколкото един беден студент може да си позволи такъв, най-много Happy) - една малка лимонада с малини и едни Happy късчета (няма пари за суши :cry:)

:beers:	\**На пейка-парти в Студентски парк*\* - Наздраве! (5-секундна наздравица от стъклени бирени бутилки)

:dancers: \**В Plazza\** - *Мария, Мария, с твоята магия...* Наздраве!!! *Имаме ли връзка с теб сега, или се разпадна внезапно тя...* Още един Jameson и една Finlandia, моля! *Не сме безгрешни, но сме истински...*

Гореизброените ситуации и още много такива описват ежедневната (ежечасната? ежеминутната? ежесекундната?) ни нужда от това редовно да се подкрепяме с вкусна храна и подходяща напитка. Разбира се, хубаво е изборът на храна и напитки винаги да е възможно най-лесен. Това би било възможно, ако всички опции са подредени и добре описани - точно като в едно добре направено меню в ресторант. В днешната задача ще направим именно това - ще създадем меню, в което можем да добавяме каквито си искаме храни и напитки.

### Menu Item :poultry_leg::cocktail:	

Всеки един продукт в нашето меню ще има няколко задължителни атрибута - име, количество, кракто описание и цена. Реализирайте клас `MenuItem`, който да съдържа тази информация. 

Нашето меню ще съдържа два основни вида продукти - храни и напитки:

### Food :hamburger:

Реализирайте клас `Food`, който освен атрибутите, специфични за всеки един продукт от менюто, пази информация и за това дали храната е голяма, или малка, и също така дали е подходяща за вегани, или не.

### Drink :cup_with_straw:

Освен атрибутите на всеки един продукт от менюто, обектите от тип `Drink` трябва да съдържат информация дали напитката се сервира в чаша, в кана или в бутилка.

### Alcohol :tumbler_glass:	

Някои от напитките в нашето меню са по-специфични - не са подходящи за малки деца и определено не влияят по най-добрия начин на някои студенти. Това са алкохолните напитки. Реализирайте клас `Alcohol`, който освен специфичните за напитките атрибути, съдържа информация и за това колко процента алкохол се съдържат в напитката.

За всеки един от горепосочените класове:
- Следвайте Rule of 0/3!
- Не реализайте конструктори по подразбиране. Вместо това, създайте конструктори с параметри, приемащи всички член-данни за съответния клас.
- Да се имплементира метод `getInfo`, който дава информация във формат по ваш избор за съответния продукт от менюто

> **Забележка:** Ако за проектите вече сте си реализирали сами клас `string` и/или вече се чувствате достатъчно сигурни в знанията си, свързани с работата с динамична памет, то използвайте наготово класа `std::string` за работа с низове. В противен случай, продължавайте да се упражнявате и използвайте динамично заделени масиви от тип `char*`

### Menu :memo:

Дойде времето да създадем и нашето меню. Ще направим това, като реализираме клас `Menu`, представляващ саморазширяващ се масив, съдържащ обекти от тип `MenuItem`, `Food`, `Drink` и  `Alcohol`.

Нашето меню ще е едно-единствено, не искаме да позволяваме да се създават много инстанции от него, нито искаме да се създават негови копия. Реализирайте design pattern-a `Singleton` за класа `Menu`, за да постигнете това.

Да се реализира:
- различни методи за добавяне на всеки един от видовете продукти (включително и от `MenuItem` - може в менюто да има нещо, което не е нито храна, нито напитка, кой знае...)
- метод за принтиране на менюто
- метод, връщащ най-евтиния продукт в менюто
- БОНУС:
    - метод, даващ информация колко безалкохолни напитки има в менюто
    - метод, връщаш напитката с най-висок процент алкохол

### :warning: Забележки

- Погрижете се за правилното използване на динамична памет и не допускайте memory leaks
- Целете се към максимално спазване на чист код