# Класове. Методи и конструктори

## Задача 1 :balloon:
Да се създаде клас ```Balloon```, съдържащ полета за цена и цвят - символен низ с максимална големина 64. Да се реализират:

- метод за инициализация
- метод за отпечатване на стандартния изход
- сетъри и гетъри за член-данните.

## Задача 2 :kissing::dash:
Да се създаде клас `Shisha`, съдържащ полета за цена, марка и вкус. Марката и вкусът трябва да бъдат символни низове, заделени с точна големина. Да се реализират:

- метод за инициализация
- метод за отпечатване на стандартния изход
- сетъри и гетъри за член-данните
- метод за изчистване на заделената памет.

## Задача 3 :tumbler_glass:
Да се създаде клас `Alcohol`, съдържащ полета за цена и име на алкохола - символен низ, заделен с точна големина. Да се реализират следните функции:

- метод за инициализация
- метод за отпечатване на стандартния изход
- сетъри и гетъри за член-данните
- метод за изчистване на заделената памет.

## Задача 4 :man_dancing::woman_dancing:
Ели си пада купонджийка и след безбройните нощи в дискотеките на Студентски град тя решава да отвори собствена дискотека. Бизнесът не е лесна работа и тя решава, че ѝ е нужна програма, която да ѝ помогне. Каква случайност, че тя познава блестящи програмисти като вас, които с радост ще накодят един клас `NightClub`, който ще съдържа списък от предлагани балони, наргилета и алкохол (<= 1000). Да се реализират следните методи:

- добавяне на балон
- добавяне на наргиле
- добавяне на алкохол
- премахване на балон по зададен цвят
- премахване на наргиле по зададена марка
- премахване на алкохол по зададено име
- проверка дали има балон по-евтин от **N** лева
- проверка дали има наргиле с даден вкус
- проверка дали има алкохол между **A** и **B** лева
- извеждане на екрана на всичко налично в момента. 

**Бонус 1:** Реализирайте методи за четене и писане на дискотека от текстов файл.

**Бонус 2:** Реализирайте методи за четене и писане на дискотека от двоичен файл.
